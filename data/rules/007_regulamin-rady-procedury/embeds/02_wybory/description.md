**3.2.1.** Pod koniec każdej kadencji na <#909038926247907359> zamieszczane jest ogłoszenie o nowych wyborach do Rady Serwera. Zostaje również otwarty kanał <#1173383222416122038> przeznaczony do dyskutowania o wyborach. W wyborach startują z automatu aktualni Radni (chyba że zgłoszą chęć rezygnacji) oraz każdy, kto zgłosi swoją kandydaturę do członka Kadry, Przewodniczącego Rady czy publicznie na kanale <#1173383222416122038> lub ⁠<#909039074059370527>.
**3.2.2.** Po tygodniu od ogłoszenia (w następną niedzielę) na <#909038926247907359> odbywa się głosowanie z użyciem ankiet Discord. Trwa __od 8:00 do 21:00__ czasu polskiego (jest zamykane ręcznie). Każdy użytkownik spełniający kryterium aktywności z punktu 1.6. może w tym czasie zagłosować na dowolną liczbę kandydatów. Nie liczą się głosy oddane na samego siebie. Po godzinie 21:00 status członka Rady zyskuje 11 osób z najwyższą liczbą głosów.
**3.2.3.** Remis dotyczący ostatnich miejsc rozstrzygany jest w pierwszej kolejności poprzez negocjacje z Kadrą. Jeśli niemożliwe jest rozstrzygnięcie w ten sposób, na kanale #sala-kolumnowa odbywa się głosowanie uzupełniające. Trwa ono od 8:00 do 21:00 czasu polskiego następnego dnia i biorą w nim udział wyłącznie osoby, które na pewno dostały się do Rady. Jeśli i to nie rozstrzygnie remisu, decyzję podejmuje Kadra.
**3.2.4.** Użytkownicy zagraniczni też mogą wziąć udział w wyborach. Na czas pełnienia mandatu Radnego otrzymują oni stanowisko Ambasadora, czyli zarządcy kanałów anglojęzycznych. Ranga Ambasadora może zostać również przyznana niezależnie przez Kadrę osobom spoza Rady.
**3.2.5.** Pierwszą decyzją, przed jaką staje każda nowa kadencja Rady Serwera, jest wybór Przewodniczącego. Poprzedni Przewodniczący lub członek Kadry przeprowadza na ⁠#sala-kolumnowa głosowanie. Nie jest wymagane, by wzięli w nim udział wszyscy członkowie Rady. Zakłada się jednak, że niegłosujący oddaliby głos niwelujący przewagę jednej z opcji. Wybory kończą się z momentem uzyskania przez jednego z kandydatów przewagi niemożliwej do zniwelowania przez niegłosujących. Liczą się głosy oddane na siebie samego.
**3.2.6.** Następnego dnia po zakończeniu całej procedury kanał <#1173383222416122038> zostaje ponownie zarchiwizowany.
